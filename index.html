<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>চিঠি</h1>
    <p> চিঠি লেখা একটি হারিয়ে যাওয়া শিল্প। এটা সমারসেটের উক্তি। আমাদের এখানে অবশ্য অনেক শিল্পই অকালে মুখ থুবড়ে পড়েছে। শিল্প জিনিসটা আবার ভীষণ আদুরে, একটু অবহেলাতেই কখন যে গায়ে মাকড়সার জাল বিছিয়ে নেয়,
         বোঝা দায়। তবে শিল্পকে যত্ন করতে পারাটা আরেকটা শিল্প। আশির দশকে আমার ছোট ফুপি তার বড় বোনকে চিঠি লিখে তাদের সব ভাই বোনের পরীক্ষার রেজাল্ট জানাতো ।
         বড় ফুপি আবার সেগুলো যত্ন করে রেখেছে।
         ওঁদের অসংখ্য চিঠির মধ্যে যে দু'একটা এখনো সংগ্রহে আছে, সেগুলোর মধ্যে সেই ছোটবেলায় শোনা রুপকথার পাতালপুরীর মায়া জড়িয়ে আছে। আমাদের দুর্ভাগ্য সেই মায়া জড়ানো চিঠির প্রজন্ম পেড়িয়ে পরের প্রজন্মে জন্ম নিয়েছি। 
         আমার স্কুলে যাওয়ার পথে অবশ্য একটা লাল চিঠির বাক্স ছিল। 
         সে সময় তো আর এই হারিয়ে যাওয়া শিল্পকে চিনতাম না৷ তখন বরং চিঠির চিন্তা বাদ দিয়ে এটা ভেবে অবাক হতাম যে,
          ওতটুকু একটা মোবাইল থেকে কিভাবে ওতদূরের অন্য একটা মানুষের শব্দ শোনা যাচ্ছে। তবে এই ভ্রম কাটতেই বুঝেছিলাম চিঠি লিখে যেভাবে মানুষের কাছাকাছি আসা যায় অন্য কোন মাধ্যম দিয়ে এত কাছে আসা যায় না।
         আমাদের অনুভূতি কত সহজ আর জীবন্ত দেখায় এখানে!! হুমায়ুন আহমেদের শাওনকে লেখা একটা চিঠি আমার এখনো মনে পড়ে। ফেলে দেওয়া একটা কাগজের প্যাকেটে  তিনি লিখলেন,আমার কিছু ভাল লাগছেনা, আমার মন খারাপ,
          তুমি আমার মন ভালো করে দেও। এতখানি আয়োজন বিহীন  হওয়া সত্ত্বেও, অদ্ভুত আত্মা স্পর্শ করে যায় চিঠিটা !! শিল্প বলেই  এ সম্ভব। এই শিল্পই সাহিত্য বনে গেল যখন,
          নজরুল ১৭ বছর অপেক্ষায় থাকা প্রেমিকা নার্গিসকে চিঠি লিখলেন কিংবা যখন রুদ্র মুহম্মদ শহীদুল্লাহ্ তসলিমা নাসরিনকে বললেন আকাশের ঠিকানায় চিঠি লিখতে। এখন চাইলেও সেই চিঠির যুগে ঢু মারা সম্ভব না। তবে চিঠি আমার খুব প্রিয়। এবং অবশ্যই আয়োজন বিহীন চিঠি। 
    </p>
</body>
</html>